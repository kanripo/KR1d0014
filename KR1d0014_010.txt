# -*- mode: mandoku-view -*-
#+TITLE: 周官集傳
#+DATE: 2015-09-23 09:37:30
#+PROPERTY: JUAN 10
<pb:KR1d0014_WYG_010-1a>¶
欽定四庫全書¶
　周官集傳卷十　　　　　元　毛應龍　撰¶
士師之職掌國之五禁之灋以左右刑罰一曰宫禁二¶
曰官禁三曰國禁四曰野禁五曰軍禁¶
　鄭鍔曰士師為羣士之師法故名官曰士師栁下恵¶
　為士師葢非明智君子明以用刑不足以為羣士之¶
　所師也又曰刑罰施于已為之後先王之不得已也¶
　其意實欲無犯焉故用五禁之法禁之于未為之先¶
<pb:KR1d0014_WYG_010-1b>¶
　是乃所以左右之也宫禁則閽人所謂不入官者是¶
　也官禁則無故不得擅入者是也國禁則入國而問¶
　禁者是也野禁則今之田律野中之禁也軍禁則讙¶
　譁夜行軍中之禁也¶
皆以木鐸徇之于朝書而縣于門閭¶
　以木鐸徇之于朝所以示乎貴者也書而懸于門閭¶
　所以示乎賤者也夫貴者賤者無不知禁焉則刑不¶
　期措而自措矣¶
<pb:KR1d0014_WYG_010-2a>¶
以五戒先後刑罰毋使罪麗于民一曰誓用之于軍旅¶
二曰誥用之于㑹同三曰禁用諸田役四曰糾用諸國¶
中五曰憲用諸都鄙¶
　應龍曰案小宰職掌凡宫之紏禁乃退以宫刑憲禁¶
　于王宫憲若布憲掌憲邦之刑是也¶
掌鄉合州黨族閭比之聫與其民人之什伍使之相安¶
相受以比追胥之事以施刑罰慶賞¶
　鄭鍔曰凡此皆小司徒與族師之職耳使士師掌之¶
<pb:KR1d0014_WYG_010-2b>¶
　何耶愚以為司徒屬官專治其事而刑官之屬以刑¶
　助之教以誘之于其先刑以鞭之于其後則民知所¶
　畏之六鄉之政成矣¶
掌官中之政令察獄訟之辭以詔司冦㫁獄弊訟致邦¶
令掌士之八成一曰邦汋二曰邦賊三曰邦諜四曰犯¶
邦令五曰撟邦令六曰為邦盗七曰為邦朋八曰為邦¶
誣¶
　鄭鍔曰隂為諸侯刺探國事則反以告之甘口喋喋¶
<pb:KR1d0014_WYG_010-3a>¶
　是為邦諜　徐氏音辨曰若魏公子撟魏王令代晉¶
　鄙為将¶
若邦凶荒則以荒辯之灋治之令移民通財紏守緩刑¶
凡以財獄訟者正之以傅别約劑¶
　鄭鍔曰司徒荒政有緩刑而無移民通財紏守事獨¶
　掌于此葢不移民不通財不紏守者斯待以刑也¶
若祭勝國之社稷則為之尸王燕出入則前驅而辟¶
　鄭鍔曰勝國國為吾所勝也不絶其社稷所以為戒¶
<pb:KR1d0014_WYG_010-3b>¶
　祭必有尸未有用刑官為之者勝國則無主後矣然¶
　實我用兵以勝之如周勝商不廢亳社以湯之故不¶
　絶其祀是以祭之必用士師為尸焉葢其勝之也本¶
　于甲兵之大刑故使刑官為尸乃所以示戒也又曰¶
　王者以祭祀賔客㑹同之事而出入則有司警蹕孰¶
　敢犯屬車之清塵哉若以燕逰而出入則尤當致嚴¶
　使刑官前驅而辟則人畏刑而無敢犯也¶
祀五帝則沃尸及王盥洎鑊水凡刉珥則奉犬牲諸侯¶
<pb:KR1d0014_WYG_010-4a>¶
為賔則帥其屬而蹕于王宫大䘮亦如之¶
　鄭鍔曰饗在廟燕在寝師屬蹕王宫則在寝時也¶
大師帥其屬而禁逆軍旅者與犯師禁者而戮之¶
　鄭鍔曰王師所過而敢有沮遏王師所湏而有不從¶
　令是謂逆軍旅軍中之禁而輙敢干犯則不循軍法¶
　之人也是謂犯師禁安可不戮也耶晉魏絳将與狄¶
　人戰于太原請皆卒自我始荀吴之嬖人不肯即卒¶
　則斬之雞澤之盟晉侯之弟楊干亂行于曲梁魏絳¶
<pb:KR1d0014_WYG_010-4b>¶
　戮其僕謂是也¶
歲終則令正要㑹正歲帥其屬而憲禁令于國及郊野¶
　鄭鍔曰令正要㑹令刑官之屬耳　應龍曰小司㓂¶
　所宣布者及四方之逺士師憲禁于國及郊野憲其¶
　近也¶
鄉士掌國中各掌其鄉之民數而紏戒之¶
　鄭鍔曰鄉民之數教者掌之此又掌其数者葢欲行¶
　紏戒而非正治其數也歐陽氏曰紏舉其罪過而禁¶
<pb:KR1d0014_WYG_010-5a>¶
　戒之使勿為惟恐其陷於刑辟也¶
聴其獄訟察其辭辨其獄訟異其死刑之罪而要之旬¶
而職聴于朝¶
　鄭鍔曰獄訟之情以辭而後見聴其獄訟而不察其¶
　辭則曲直失當情無由伸惟察辭而知其詳乃從而¶
　辯之辯論其獄與訟之情状其有死罪則别舉其文¶
　書使與不死之刑異既定其要辭又俟一旬之久乃¶
　職主其事為之入聴于王朝必待一旬然後入則在¶
<pb:KR1d0014_WYG_010-5b>¶
　已所思者欲審容囚亦得以自反覆也　歐陽氏曰¶
　鄉士旬而職聴于朝遂士二旬縣士三旬方士三月¶
　而上獄訟于國所以因地逺近為期之遲速之差者¶
　其哀矜死刑防閑獄事之意深矣易之中孚曰君子¶
　以議獄緩死其若是乎¶
司㓂聴之㫁其獄弊其訟于朝羣士司刑皆在各麗其¶
灋以議獄訟獄訟成士師受中協日刑殺肆之三日若¶
欲免之則王㑹其期¶
<pb:KR1d0014_WYG_010-6a>¶
　鄭鍔曰司冦聴所要之辭乃㫁其獄弊其訟于朝與¶
　衆共之不敢任一已之見也　應龍曰羣士自鄉士¶
　至訝士皆是司刑凡有職者皆是也使羣士司刑皆¶
　在各出已見引法為證以其所犯之罪而附于法共¶
　議之據其所犯合用何法使罪與相應成者議已定¶
　而不變也衆議以定朝廷于其間擇取其中而用之¶
　中者所㫁得中無不及也士師受其中乃獄訟之已¶
　成也¶
<pb:KR1d0014_WYG_010-6b>¶
大祭祀大䘮紀大軍旅大賔客則各掌其鄉之禁令帥¶
其屬夾道而蹕三公若有邦事則為之前驅而辟其䘮¶
亦如之¶
　鄭鍔曰掌其禁令使人勿犯王出至郊夾道而蹕以¶
　刑肅人也¶
凡國有大事則戮其犯命者¶
　鄭鍔曰國有大事謂田役之類也鄉民有犯令得而¶
　戮之民雖鄉官所治刑戮則在鄉士也¶
<pb:KR1d0014_WYG_010-7a>¶
遂士掌四郊各掌其遂之民數而紏其戒令聴其獄訟¶
察其辭辨其獄訟異其死刑之罪而要之二旬而職聴¶
于朝司冦聴之㫁其獄弊其訟于朝羣士司刑皆在各¶
麗其灋以議獄訟獄訟成士師受中協日就郊而刑殺¶
各于其遂肆之三日若欲免之則王令三公㑹其期若¶
邦有大事聚衆庶則各掌其遂之禁令帥其屬而蹕六¶
卿若有邦事則為之前驅而辟其䘮亦如之¶
　歐陽謙之曰就郊而刑殺就其四郊之獄所在而刑¶
<pb:KR1d0014_WYG_010-7b>¶
　殺之也先王之殺人也以殺止殺遂所殺肆之各于¶
　其遂所以令當遂之人見之而知所懲也抑亦刑人¶
　于市與衆棄之之意乎¶
凡郊有大事則戮其犯命者¶
　歐陽氏曰郊有大事戮犯命者恐事當在郊則遂士¶
　掌其殺戮也¶
縣士掌野各掌其縣之民數紏其戒令而聴其獄訟察¶
其辭辨其獄訟異其死刑之罪而要之三旬而職聴于¶
<pb:KR1d0014_WYG_010-8a>¶
朝司冦聴之㫁其獄弊其訟于朝羣士司刑皆在各麗¶
其灋以議獄訟獄訟成士師受中協日刑殺各就其縣¶
肆之三日若欲免之則王令六卿㑹其期若邦有大役¶
聚衆庶則各掌其縣之禁令若大夫有邦事則為之前¶
驅而辟其䘮亦如之凡野有大事則戮其犯命者¶
方士掌都家聴其獄訟之辭辨其死刑之罪而要之¶
　鄭鍔曰此王畿之四靣耳其士乃謂之方者葢自鄉¶
　而遂自遂而家邑都鄙各分在王畿之方而方士以¶
<pb:KR1d0014_WYG_010-8b>¶
　十六人為之四人主一方故名曰方士也¶
三月而上獄訟于國司冦聴其成于朝羣士司刑皆在¶
各麗其灋以議獄訟獄訟成士師受中書其刑殺之成¶
與其聴獄訟者¶
　鄭鍔曰地又愈逺故三月乃上于王國其地已分公¶
　卿大夫為都邑矣故謂王朝為國别異之也¶
凡都家之大事聚衆庶則各掌其方之禁令以時修其¶
縣灋若歲終則省之而誅賞焉凡都家之士所上治則¶
<pb:KR1d0014_WYG_010-9a>¶
主之¶
　鄭鍔曰方士既不屬鄉遂慮其易以廢壊歲終特廵¶
　省之以行誅賞¶
訝士掌四方之獄訟諭罪刑于邦國凡四方之有治于¶
士者造焉四方有亂獄則往而成之邦有賔客則與行¶
人送逆之入于國則為之前驅而辟野亦如之居館則¶
帥其屬而為之蹕誅戮㬥客者客出入則道之有治則¶
賛之凡邦之大事聚衆庶則讀其誓禁¶
<pb:KR1d0014_WYG_010-9b>¶
　歐陽氏曰有治則贊有朝享之事将通達于王則訝¶
　士掌為之賛佐而通達之也¶
朝士掌建邦外朝之灋左九棘孤卿大夫位焉羣士在¶
其後右九棘公侯伯子男位焉羣吏在其後面三槐三¶
公位焉州長衆庶在其後左嘉石平罷民焉右胏石達¶
窮民焉帥其屬而以鞭呼趨且辟禁慢朝錯立族談者¶
凡得獲貨賄人民六畜者委于朝告于士旬而舉之大¶
者公之小者庶民私之凡士之治有期日國中一旬郊¶
<pb:KR1d0014_WYG_010-10a>¶
二旬野三旬都三月邦國期期内之治聴期外不聴凡¶
有責者有判書以治則聴¶
　鄭鍔曰司市言得貨賄六畜者三日而舉此至于旬¶
　者市者衆之所聚三日可以見矣外朝人所罕至故¶
　十日而後舉¶
凡民同貨財者令以國灋行之犯令者刑罰之¶
　歐陽氏曰二人同以財賈販出息恐一人侵欺不可¶
　攷䆒故以國家府庫所以出入之法行之其出入皆¶
<pb:KR1d0014_WYG_010-10b>¶
　有簿書可稽攷其數犯令或一人有所欺用訟至于¶
　官則官為之罰犯令者¶
凡屬責者以其地傅而聴其辭¶
　歐陽氏曰此義諸家之皆未詳葢前有凡有責者有¶
　判書以治則聴令後有凡屬責者以意解之前凡有¶
　責者有判書是其責之大者也令屬責者葢責之小¶
　者無判書但有所屬信于人而予之也所屬信者即¶
　地傅也傅保也地𫝊為保任以予之也以其無文書可¶
<pb:KR1d0014_WYG_010-11a>¶
　據但慿信地傅以予之故湏得地傅以為之証然後¶
　聴其理訟之辭而决之也¶
凡盜賊軍鄉邑及家人殺之無罪凡報仇讎者書于士¶
殺之無罪¶
　歐陽氏曰軍鄉邑及家人殺之無罪盜賊之犯于一¶
　軍一鄉一邑一家者本軍本鄉本邑本家之人殺之¶
　者無罪以其人之受害或一時與之格鬬而殺之也¶
若邦凶荒札䘮冦戎之故則令邦國都家縣鄙慮刑貶¶
<pb:KR1d0014_WYG_010-11b>¶
　鄭鍔曰所遭之變故大矣民有犯刑者或出于不得¶
　已而國之用刑亦不可以用平時而不為之減殺故¶
　令之慮刑貶焉慮猶計度也計度其刑則寛宥于常¶
　刑之外計度其財則貶損于常用之式凡此皆恤民¶
　而已言邦國都家縣鄙則朝士所令者徧天下矣¶
　歐陽氏曰慮刑貶只當是減省刑罰未必便及用財¶
　之事也與荒貶之意不同¶
司民掌豋萬民之數自生齒以上皆書于版辨其國中¶
<pb:KR1d0014_WYG_010-12a>¶
與其都鄙及其郊野異其男女歲登下其死生及三年¶
大比以萬民之數詔司冦司冦及孟冬祀司民之日獻¶
其數于王王拜受之登于天府内史司㑹冢宰貳之以¶
贊王治¶
　鄭鍔曰天子為天牧民則民者天子之所司也設官¶
　而名之曰司民葢天子司牧養之事司民司其多寡¶
　之數而登之耳自生齒以上皆書于版生齒則能食¶
　能食則成人戸口之所由始也不辨其國中都鄙郊¶
<pb:KR1d0014_WYG_010-12b>¶
　野則無以知其地之人数辨之使不相雜則其地之¶
　戸口衆寡皆可見也不異其男女則無以知其生之種¶
　䫫異之使各從其𩔗則他日嫁娶之年歲高下皆可¶
　知也每歲有死者則下之有生者則登之以知其存¶
　殁也¶
司刑掌五刑之灋以麗萬民之罪墨罪五百劓罪五百¶
宫罪五百刖罪五百殺罪五百若司㓂㫁獄弊訟則以¶
五刑之灋詔刑罰而以辨罪之輕重¶
<pb:KR1d0014_WYG_010-13a>¶
　鄭鍔曰刑者國之大法民命之所係當與罪相應有¶
　是罪冝附以是刑¶
司刺掌三刺三宥三赦之灋以贊司冦聴獄訟¶
　鄭鍔曰刺殺也取也死者不可復生故必刺取臣吏¶
　民之意以可殺然後殺故名以司刺也以三刺三宥¶
　三赦三者刺取其實先王非有心于用刑大抵以赦¶
　宥為心¶
壹刺曰訊羣臣再刺曰訊羣吏三刺曰訊萬民¶
<pb:KR1d0014_WYG_010-13b>¶
　歐陽氏曰一刺再刺三刺之義若曰羣臣以為可殺¶
　一也羣吏以為可殺二也萬民以為可殺三也葢至¶
　于臣吏民三者皆以為可殺然後殺之冝矣¶
壹宥曰不識再宥曰過失三宥曰遺忘壹赦曰㓜弱再¶
赦曰老旄三赦曰惷愚以此三灋者求民情㫁民中而¶
施上服下服之罪然後刑殺¶
　鄭鍔曰既以三宥求之其可宥也又求以生之而有¶
　三赦之灋焉葢宥也者雖所以寛其罪然尚有罪以¶
<pb:KR1d0014_WYG_010-14a>¶
　加之不若赦之為恩先王用刑豈真有意哉¶
司約掌邦國及萬民之約劑治神之約為上治民之約¶
次之治地之約次之治功之約次之治器之約次之治¶
摯之約次之¶
　鄭鍔曰成王之于魯也命得郊與祀泰山外祭則郊¶
　社内祭則甞禘與夫三代命祀祭不越望是也又曰¶
　周分魯以殷民六族條氏徐氏蕭氏索氏長勺氏尾¶
　勺氏分康叔以殷氏七族陶氏施氏繁氏錡氏樊氏¶
<pb:KR1d0014_WYG_010-14b>¶
　饑氏終葵氏分唐叔以懐姓九宗職官五正則治民¶
　不可以無約也¶
凡大約劑書于宗彛小約劑書于丹圖¶
　鄭鍔曰大約劑與諸侯為約欲與宗彛並大小約劑¶
　與萬民為約欲與丹書永𫝊¶
若有訟者則珥而辟藏其不信者服墨刑若大亂則六¶
官辟藏其不信者殺¶
　大司冦云凡邦之盟約大史司㑹及六官皆受其貳¶
<pb:KR1d0014_WYG_010-15a>¶
　而藏之若大亂則諸侯僣竊變亂舊章而去其典籍必¶
　率六官而共辟其藏以眀其罪大六卿共証之不信¶
　者則必誅無赦也¶
司&KR0576;掌&KR0576;載之灋¶
　鄭鍔曰世之說者皆謂&KR0576;為衰世之事先王所無有¶
　其說出于禮記&KR0576;詛不及三王也甞考之書載苖民¶
　之罪以為民興胥漸泯泯棼棼罔中于信以覆詛&KR0576;¶
　則五帝之世已有是事詩云君子屢&KR0576;亂是用長非¶
<pb:KR1d0014_WYG_010-15b>¶
　謂不可也謂&KR0576;之屢而無信適所以長亂也學者不¶
　察以周官太平之書胡為王府有珠槃玉敦之事戎¶
　右有賛牛耳桃茢之文于此又設司&KR0576;之官而信何¶
　休戰國隂謀之說葢不考之詩書耳先王以信結民¶
　上不欺下而下不詐上猶用&KR0576;以結信葢&KR0576;雖未必¶
　用去古稍逺淳厚一散則世未甞皆君子而無小人¶
　皆善良而無嵬瑣此司&KR0576;所由設歟¶
凡邦國有疑㑹同則掌其&KR0576;約之載及其禮儀北面詔¶
<pb:KR1d0014_WYG_010-16a>¶
眀神既&KR0576;則貳之&KR0576;萬民之犯命者詛其不信者亦如¶
之¶
　歐陽氏曰&KR0576;之禮儀即朿牲載書㰱血牛耳桃茢珠¶
　槃玉敦之事也　鄭鍔曰神向眀而司&KR0576;向幽以神¶
　為眀而南面告幽故北面也又曰禮儀皆北面詔眀¶
　神故曰亦如之¶
凡民之有約劑者其貳在司&KR0576;有獄訟者則使之&KR0576;詛¶
凡盟詛各以其地域之衆庶共其牲而致焉既盟則為¶
<pb:KR1d0014_WYG_010-16b>¶
司&KR0576;共祈酒脯¶
　鄭鍔曰有約劑而不信至于訟獄則使之&KR0576;詛中有¶
　所愧者不敢聴而獄訟自息矣竊疑周家獄訟者先¶
　使之&KR0576;詛&KR0576;詛已訖乃使之束矢鈞金措刑之術本¶
　諸乎此¶
職金掌凡金玉錫石丹青之戒令受其入征者辨其物¶
之&KR0839;惡與其數量楬而璽之入其金錫于為兵噐之府¶
入其玉石丹青于守藏之府入其要掌受士之金罰貨¶
<pb:KR1d0014_WYG_010-17a>¶
罰入于司兵¶
　歐陽氏曰金罰疑是入鈞金三日乃聴者亦是也朝¶
　士之職凡民同貨賄者令以國法行之犯令者刑罰¶
　之此所以有貨罰也金罰貨罰二者皆自士官而入¶
　于職金故職金受之以入于司兵槀人掌受財于職¶
　金以齎其工金言入于司兵者大總言之與¶
旅于上帝則共其金版饗諸侯亦如之凡國有大故而¶
用金石則掌其令¶
<pb:KR1d0014_WYG_010-17b>¶
　鄭鍔曰屏風以金為飾與¶
司厲掌盜賊之任器貨賄辨其物皆有數量賈而楬之¶
入于司兵其奴男子入于罪隸女子入于舂槀凡有爵¶
者與七十者與未齓者皆不為奴¶
　歐陽氏曰辨其物兵器不一也貨賄不同也皆有数¶
　量計其多少之數也賈而楬之計其貴賤之直也然¶
　後入于司兵防其侵欺及更易之也¶
犬人掌犬牲凡祭祀共犬牲用牷物伏瘞亦如之凡㡬¶
<pb:KR1d0014_WYG_010-18a>¶
珥沈辜用駹可也凡相犬牽犬者屬焉掌其政治¶
　鄭鍔曰盧令歇驕之類不得不相其善惡以犬遺人¶
　當防其噬囓相之則不失其善惡之實牽之則不失¶
　左右之防　歐陽氏曰掌其官之政治若用牷用駹¶
　因所祭以别其所用相犬牽犬之職擇其人差其廪¶
　禄皆是也¶
司圜掌収教罷民凡害人者弗使冠飾而加眀刑焉任¶
之以事而収教之能改者上罪三年而舍中罪二年而¶
<pb:KR1d0014_WYG_010-18b>¶
舍下罪一年而舍其不能改而出圜土者殺雖出三年¶
不齒凡圜土之刑人也不虧體其罰人也不虧財¶
　冠以飾首也弗使冠飾使之免冠而見首也加眀刑¶
　者以版書其罪状與姓名著于背表示于人　鄭氏¶
　曰罷民不能自強于善散而無所屬故自恣而為害¶
　拘之圜土而役之所以収之也勞苦之使其善心自¶
　生所以教之也弗使冠飾以見其無禮而被辱眀書¶
　其罪于背所以告人使知其以是罪而至此也¶
<pb:KR1d0014_WYG_010-19a>¶
掌囚掌守盜賊凡囚者上罪梏拲而桎中罪桎梏下罪¶
梏王之同族拲有爵者桎以待弊罪¶
　臨江劉氏曰梏者校也在頭曰梏春秋傳曰以弓梏¶
　華弱于朝謂之梏者以其在首猶牛馬梏耳¶
及刑殺告刑于王奉而適朝士加眀梏以適市而刑殺¶
之凡有爵者與王之同族奉而適甸師氏以待刑殺¶
　案王鄭之說適朝士絶句以朝士掌外朝王與公卿¶
　聴獄訟之所恐王與公卿或又得而審詳焉重人命¶
<pb:KR1d0014_WYG_010-19b>¶
　之至也¶
掌戮掌斬殺賊諜而摶之凡殺其親者焚之殺王之親¶
者辜之凡殺人者踣諸市肆之三日刑盜于市凡罪之¶
麗于灋者亦如之唯王之同族與有爵者殺之于甸師¶
氏¶
　歐陽氏曰凡殺人者皆于市罪不至死而加刑不于¶
　市獨盜則刑于市焉惡之之甚欲人懲之切也¶
凡軍旅田役斬殺刑戮亦如之墨者使守門劓者使守¶
<pb:KR1d0014_WYG_010-20a>¶
關宫者使守内刖者使守囿髠者使守積¶
　歐陽氏曰軍旅田役之時所有斬殺刑戮之事亦如¶
　刑盜于市踣諸市肆之三日葢所謂小懲而大戒也¶
司隸掌五隸之灋辨其物而掌其政令帥其民而搏盜¶
賊役國中之辱事為百官積任器凡囚執人之事邦有¶
祭祀賓客喪紀之事則役其煩辱之事掌帥四翟之隸¶
使之皆服其邦之服執其邦之兵守王宫與野舎之厲禁¶
　狄或作翟前漢匈奴𫝊曰夷翟是也此四翟謂蠻閩¶
<pb:KR1d0014_WYG_010-20b>¶
　夷貉四者之翟¶
罪隸掌役百官府與凡有守者掌使令之小事凡封國¶
若家牛助為牽傍其守王宫與其厲禁者如蠻𨽻之事¶
　鄭鍔曰凡封諸侯與其大夫之家彼挈其所有以之¶
　官或得用公之牛以助其載任則罪𨽻為之牽傍也¶
　在前曰牽在旁曰傍豈詩人所謂王命傅御遷其私¶
　人者歟然罪𨽻乃中國之人因親屬有罪沒入于官¶
　與四夷之人不同故不掌鳥獸牛馬之事所以別中¶
<pb:KR1d0014_WYG_010-21a>¶
　外也¶
蠻𨽻掌役校人養馬其在王宫者執其國之兵以守王¶
宫在野外則守厲禁¶
　鄭鍔曰蠻人知養馬故以役校人¶
閩𨽻掌役畜養鳥而阜蕃教擾之掌子則取𨽻焉¶
　鄭鍔曰閩人知養馬故以役掌畜四𨽻皆言守王宫¶
　之事而閩𨽻不言者閩蠻之别種以蠻𨽻見之爾¶
　歐陽氏曰掌子則取𨽻焉其義未詳或有闕文悮字¶
<pb:KR1d0014_WYG_010-21b>¶
　也或謂掌子謂鳥至于阜蕃而欲之掌其子則取閩¶
　𨽻之屬以其人知畜養¶
夷𨽻掌役牧人養牛馬與鳥言其守王宫者與其守厲¶
禁者如蠻𨽻之事¶
　鄭鍔曰夷人知養牛馬通鳥言故以役牧人　歐陽¶
　氏曰蠻𨽻守王宫者執其國之兵在野外則守厲禁¶
　貉𨽻同¶
貉𨽻掌役服不氏而養獸而教擾之掌與獸言其守王¶
<pb:KR1d0014_WYG_010-22a>¶
宫者與其守厲禁者如蠻𨽻之事¶
　鄭鍔曰或謂南方曰蠻閩則其别種也東方曰夷貉¶
　則其别種也獨無西戎之𨽻何耶葢周之始開國于¶
　西戎西戎服之乆矣武王伐紂庸蜀羗髳㣲盧彭濮¶
　皆從則不待于征伐而虜獲之也至于蠻閩夷貉之¶
　國自克商始通道于九夷八蠻其間有不服者或征¶
　伐而取之故以為𨽻爾　應龍曰自罪𨽻至貉𨽻通¶
　為五𨽻皆掌于司𨽻一官以五者其𨽻各有百二十¶
<pb:KR1d0014_WYG_010-22b>¶
　人故于百二十人之中各分頭目以掌之遂有五者¶
　之名非如司𨽻以中士下士為之則得謂之王官也¶

